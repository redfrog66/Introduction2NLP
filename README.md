# Leírás

A tárgy keretein belül a hallgatók megismerkednek a természetes nyelvű szövegfeldolgozás (NLP) alapjaival. Ezen felül gyakorlati tapasztalatra is szert tesznek különböző feladatok megoldása során. Főbb témakörök: logisztikus regresszió, naiv Bayes modell, PCA, n-gram modellek, Word2Vec, klasszikus és rekurrens neurális hálók. Továbbá a tárgy elvégzése során a hallgatók betekintést nyerhetnek az éppen aktuális, korszerű neurális architektúrákba. A félév során a hallgatóknak arra is lehetőségük adódik majd, hogy ezen architektúrákat felhő alapú szolgáltatások felhasználásával (Azure, Google Collab stb.) valós adatokon is kipróbálhassák, betaníthassák.

## Kompetenciák

A tárgy sikeres teljesítésével a hallgatók képesek lesznek különböző NLP architektúrák implementálására valós környezetekben. Emellett szert tehetnek a deeplarning.ai Natural Language Processing Specialization első két kurzusának sikeres teljesítéséhez szükséges ismeretekre, valamint közelebb kerülhetnek a Microsoft „Exam AI-900: Microsoft Azure AI Fundamentals” certificate megszerzéséhez.

## Ajánlott irodalom

1. Jurafsky, Daniel, and James H. Martin. "Speech and language processing (draft)." Chapter A: Hidden Markov Models (Draft of September 11, 2018). Retrieved March 19 (2018): 2019.
2. Eisenstein, Jacob. "Introduction to natural language processing." MIT press, 2019.
3. Goldberg, Yoav. "A primer on neural network models for natural language processing." Journal of Artificial Intelligence Research 57 (2016): 345-420. 